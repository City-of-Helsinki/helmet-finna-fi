<h1>
                            به شبکه کتابخانه­های  پایتخت (هِلمِت) خوش­آمدید
                        </h1>
                        <h3 dir="rtl">شبکه کتابخانه­های پایتخت "هِلمِت"</h3><h3 dir="rtl">این شبکه شامل:</h3><h3 dir="rtl">66&nbsp;کتابخانه</h3><h3 dir="rtl">6 کتابخانه سیار</h3><h3 dir="rtl">پایگاه­اینترنتی و کتابهای الکترونیکی است.</h3><p dir="rtl"></p><h3 dir="rtl">شما می­توانید برای امانت گرفتن تولیدات ادبی-فرهنگی، استفاده از کامپیوتر و اینترنت، خواندن کتاب و روزنامه و گذراندن وقت به کتابخانه بیایید. تولیدات ادبی-فرهنگی شامل موارد زیر است:</h3><ul>
  <li dir="rtl">
    <h3>کتابهای علمی</h3>
  </li>
  <li dir="rtl">
    <h3>کتابهای رمان و شعر</h3>
  </li>
  <li dir="rtl">
    <h3>کارتون</h3>
  </li>
  <li dir="rtl">
    <h3>مجلات</h3>
  </li>
  <li dir="rtl">
    <h3>
      <strong>"</strong>سی­دی<strong>" </strong>موسیقی</h3>
  </li>
  <li dir="rtl">
    <h3>"دی­وی­دی" و "بلو­‌ری" فیلم</h3>
  </li>
  <li dir="rtl">
    <h3>کتابهای آموزش زبان</h3>
  </li>
  <li dir="rtl">
    <h3>کتابهای گویا</h3>
  </li>
  <li dir="rtl">
    <h3>همچنین کتابهای مصور، کتابهای داستان، موسیقی و فیلم برای کودکان.</h3>
  </li>
</ul><h3 dir="rtl">تولیدات ادبی-فرهنگی موجود در کتابخانه به فنلاندی، سوئدی و سایر زبانهاست. اگر موفق به یافتن موردی به زبان مادری خود نشدید می­توانید از کتابدار بخواهید تا برای شما سفارش بدهد. البته در<strong></strong>مجموعه کتابخانه، فراوانیِ موارد به همه زبانها یکسان نیست.</h3><p dir="rtl"></p><h3 dir="rtl">
  <strong>کارت کتابخانه</strong>
</h3><h3 dir="rtl">برای امانت گرفتن از کتابخانه شما نیاز به کارت کتابخانه دارید. همه افراد ساکن فنلاند می­توانند<strong></strong>کارت<strong></strong>کتابخانه داشته باشند. برای دریافت کارت با در دست داشتن پاسپورت، کارت شناسایی، یا مدرک پناهجویی، به هر کدام از کتابخانه­های شبکه مراجعه کنید. افراد زیر 15 سال باید فرمی که به امضاء والدین یا سرپرست رسیده باشد را ارائه بدهند. کارت کتابخانه فقط برای استفاده شخصی است و نباید مورد استفاده دیگران قرار گیرد. شما مسئول همه موارد به امانت گرفته شده با کارت کتابخانه خود هستید. در صورت گم شدن کارت و یا تغییر آدرس خود، سریعا به کتابخانه اطلاع بدهید.</h3><p dir="rtl"></p><h3 dir="rtl">
  <strong>امانت گرفتن و برگرداندن</strong>
</h3><h3 dir="rtl">مدت زمان امانت به­طور معمول چهار هفته است. در مورد "دی­وی­دی" و "سی­دی" و کتابهای که درخواست­کننده بیشتری دارند، ممکن است این مدت کمتر باشد. اگر مورد­امانت را دیرتر از موعد برگردانید، کتابخانه از شما جریمه دیرکرد طلب خواهد کرد. اگر موردامانت را بر نگردانید یا مبلغ دیرکرد را نپردازید ممکن است تا روشن شدن موضوع حق امانت گیری از شما گرفته شود.</h3><h3 dir="rtl">شما می توانید مدت زمان امانت را، تلفنی و یا از طریق پایگاه­اینترنتی تمدید کنید. اما اگر مورد امانت توسط دیگری رزرو شده باشد تمدید مدت امانت امکانپذیر نخواهد بود. برای تمدید از طریق اینترنت شما به شماره رمز نیاز دارید. شماره رمز خود را می­توانید از کتابخانه بگیرید.</h3><h3 dir="rtl">موردامانت را می توانید به هر کدام از کتابخانه­های شبکه برگردانید. برای برگرداندن امانت نیاز به کارت کتابخانه نیست.</h3><h3 dir="rtl">مدت زمان امانت کتابهای الکترونیکی کوتاه­تر است و این موارد با به­سر رسیدن زمان امانت بطور اتوماتیک برگردانده می­شوند.</h3><p dir="rtl"></p><h3 dir="rtl">
  <strong>رزرو کردن</strong>
</h3><h3 dir="rtl">موارد مورد نیاز که در کتابخانه نزدیک شما موجود نیست و یا دیگران به امانت گرفته­اند را می­توانید با مراجعه به کتابخانه و یا از طریق اینترنت رزرو کنید. زمانی که مورد درخواستی رسید کتابخانه<strong></strong>شما را با خبر می­سازد.</h3><p dir="rtl"></p><h3 dir="rtl">
  <strong>پایگاه­اینترنتی</strong>
</h3><h3 dir="rtl">در پایگاه­اینترنتی ( <a href="http://www.helmet.fi/fi-FI"><span dir="ltr">www.helmet.fi</span></a>) می­توانیداطلاعات مربوط به همه کتابخانه­های شبکه، ساعات­کاری و خدماتی که ارائه می­دهند را بیابید. همچنین می­توانید موارد دلخواه خود را جستجو کرده و سفارش بدهید یا کتابهای الکترونیکی را به امانت بگیرید. امکانات بیشتر این پایگاه اینترنتی شامل گوش دادن به موزیک، تماشای فیلم و آموختن زبان است.</h3><p dir="rtl"></p><h3 dir="rtl">
  <a href="http://www.helmet.fi/fi-FI/Kirjastot_ja_palvelut/Monikielinen_kirjasto">
    <strong>کتابخانه چندزبانه</strong>
  </a>
</h3><h3 dir="rtl">در کتابخانه چندزبانه کتاب، موسیقی، فیلم و مجله به حدود 80 زبان وجود دارد. این مجموعه در شهر هلسینکی، کتابخانه پاسیلا قرار دارد. شما می‌توانید از طریق کتابخانهِ نزدیک به خود از این مجموعه سفارش بدهید.</h3><h3 dir="rtl">
  <a href="http://www.helmet.fi/fi-FI/Kirjastot_ja_palvelut/Venajankielinen_kirjasto">
    <strong>کتابخانهِ زبان روسی</strong>
  </a>
</h3><h3 dir="rtl">مجموعه­ای به زبان روسی در کتابخانه "سِللو"ی شهر اسپو قرار دارد. در این محل خدمات کتابداری و مجموعه تولیدات فرهنگی-ادبی به زبان روسی به روس‌زبانها و سایر علاقه­مندان به فرهنگ و ادبیات روسی ارائه می­شود.از هر کجای فنلاند می­توان عناوین موجود در این مجموعه را سفارش داد.</h3><p dir="rtl"></p><h3 dir="rtl">
  <a href="http://www.helmet.fi/fi-FI/Tapahtumat_ja_vinkit/Uutispalat/Suomen_kielen_kielikahvilat_ja_keskustel(48366)">
    <strong>قهوه­خانه زبان فنلاندی</strong>
  </a>
</h3><h3 dir="rtl">در قهوه­خانه زبان فنلاندیِ کتابخانه­های پایتخت می­توانید در کنار یکدیگر و در محیطی آرام صحبت­کردن به زبان فنلاندی را تمرین کنید. برای شرکت در برنامه نیازی نیست که زبان فنلاندی را روان صحبت کنید اما بهتر است که زبان فنلاندی را در حد کمی بلد باشید. اطلاعات مربوط به برنامه­های قهوه­خانه زبان فنلاندی را می­شود در پایگاه اینترنتی شبکه کتابخانه­های پایتخت پیدا کرد. شما می­توانید محل شرکت و زمانهای مناسب را به اختیار خود انتخاب کنید. شرکت در این برنامه­ها برای شما مجانی است.</h3><p dir="rtl"></p><h3 dir="rtl">
  <strong>امکانات آموزش زبان فنلاندی</strong>
</h3><h3 dir="rtl">موارد زیر را می­توانید از کتابخانه به امانت بگیرید: کتاب آموزش زبان فنلاندی، فرهنگ‌لغت، کتابهای آسان. همچنین برای آموزش زبان فنلاندی، کتابهای الکترونیک و پایگاه­اینترنتی وجود دارد؛ برای آشنایی به پایگاه اینترنتی شبکه کتابخانه­ها مراجعه کنید.</h3><p dir="rtl"></p><h3 dir="rtl">
  <a href="http://www.helmet.fi/fi-FI/Ekirjasto/Lehdet/Kirjaudu_elehtipalveluihin(25232)">
    <strong>روزنامه در اینترنت</strong>
  </a>
</h3><h3 dir="rtl">این امکان شامل 2700 روزنامه،نزدیک به 1700 مجله از 100 کشور به 60 زبان مختلف می­باشد. با داشتن شماره کارت کتابخانه از هر کجا می­توانید در پایگاه­اینترنتی کتابخانه از این امکان استفاده کنید.</h3><p dir="rtl"></p><h3 dir="rtl">
  <strong>اینترنت بی­سیم</strong>
</h3><h3 dir="rtl">همه کتابخانه­های شبکه، اینترنت بی­سیم(وای­فای) دارند که مراجعین به کتابخانه می­توانند آزادانه از<strong> آن </strong>استفاده کنند.</h3><p dir="rtl"></p><h3 dir="rtl">
  <strong>برنامه­های مختلف در کتابخانه</strong>
</h3><h3 dir="rtl">در کتابخانه، نمایشگاه هنر و برنامه­های دیگر برای سنین مختلف برگزار می شود. اطلاعات مربوطه به برنامه­ها را می­توانید در کتابخانه و یا در پایگاه‌اینترنتی کتابخانه بیابید. برای کودکان برنامه داستانگویی به زبانهای مختلف برگزار می‌شود. می‌توانید از کتابخانه نزدیک خود در این باره جویا شوید.</h3><p dir="rtl"></p><h3 dir="rtl">به کتابخانه خوش آمدید!</h3><p>
